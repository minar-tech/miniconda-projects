2. Προθυραίας, θυμίαμα, στύρακα.

Κλῦθί μοι, ὦ πολύσεμνε θεά, πολυώνυμε δαῖμον,
ὠδίνων ἐπαρωγέ, λεχῶν ἡδεῖα πρόσοψι· θηλειῶν
σώτειρα, μόνη φιλόπαις, ἀγανόφρον, ὠκυλόχεια,
ἐπαρώγ’ ἀνίαις θνητῶν, Προθυραία. κλειδοῦχ’,
εὐάντητε, φιλότροφε, πᾶσι προσηνής,
ἣ κατέχεις οἴκους πάντων, θαλίαις τε γέγηθας, λυσίζων’, ἀφανής, ἔργοισι
δὲ φαίνῃ ἅπασιν, συμπάσχεις ὠδῖσι καὶ εὐτοκίῃσι γέγηθας, Εἰλείθυια,
λύουσα πόνους δειναῖς ἐν ἀνάγκαις. μούνην γάρ σὲ καλοῦσι λεχοί, ψυχῆς
ἀνάπαυμα. ἐν γάρ σοὶ τοκετῶν λαθιπήμονές εἰσιν ἀνίαι. Ἄρτεμις
Εἰλείθυια, καὶ εὐσέμνη Προθυραία. κλῦθι, μάκαιρα· δίδου δὲ γονάς,
ἐπαρωγὸς ἐοῦσα καὶ σῶζ’, ὥσπερ ἔφυς αἰεὶ σώτειρα προπάντων.
